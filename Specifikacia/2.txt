2. Všeobecný popis

2.1 Jednou z hlavných úloh projektu je umožnenie prihlásenia sa do robotickej ligy. Tímy dostávajú v určitých intervaloch zadania, ktoré
musia následne vyriešiť. Po vypršaní času prideleného na danú úlohu hodnotia každé odovzdané riešenie rozhodcovia bodmi. Po skončení celej
ligy je vytvorená tabuľka, ktorá obsahuje bodové ohodnotenie tímu pre každú špecifickú úlohu. Záverečné zhrnutie tak obsahuje dve tabuľky
a to pre výhradne slovenskú ligu a pre open liga, v ktorej súťažia aj zahraničné tímy.

2.2 Úlohou tejto state je opísať funkcionalitu systému. Čo sa týka rozhodcov, systém by nemal povoliť ich priamu registráciu. Tento krok
by mal byť vytváraný a kontrolovaný adminom. Originálny systém, ktorý je momentálne využívaný povoľuje participantom registrovať sa ako
rozhodca alebo ako tím. Zmena systému tak uľahčí prácu organizátorov a zbaví ich zbytočných a neplatných registrácii. Admin tak môže
zvoliť aktívnych rozhodcov na daný rok. Okrem registrácie, projekt počíta aj so zmenou v rámci spôsobu hodnotenia riešení. Hodnotenia sa
rozdeľujú na primárne a sekundárne. Rozhodca bude môcť hodnotiť obe riešenia. V prípade, ak tím úlohu nevyriešil, zadá možnosť
"neriešil".

Úlohou projektu je pozmeniť aj vizuálnu stránku systému. Hlavný fokus sa tak dáva na podstránku zadaní. V prípade, ak nie sú žiadne nové
zadania pridané, nastane situácia, že na stránke sa žiadne nové informácie nenachádzajú a pre účastníka nie je jasný ďalší postup. Našou
úlohou teda je, pripraviť podstránku zadaní tak, aby bolo zrejmé, v akom štádiu sa zadania v rámci ligy momentálne nachádzajú. Taktiež
sa zmení okno pre Admina, kde vidí všetky hodnotenia rozhodcov pre daný riešenie tímu a následne ich spojí. Rozhodca má k dispozícii
okno pre komentovanie pri hodnotení ktoré bude taktiež pozmenené. Ďalším problémom, ktorý sa v systéme objavil, je situácia, kedy
výsuvné menu stránky má väčšiu výšku ako je samotná výška iframe a tým pádom nie je vidieť celé menu stránky. Našim cieľom je tak
sprístupniť celé menu stránky a urobiť ho viditeľným. 

Plánované zmeny sa týkajú aj samotných tímov. Admin bude mať možnosť označiť neaktívne tímy. Expirácia tímov sa však udeje aj
automaticky, po dlhšej dobe nečinnosti daného tímu. Každý tím tiež dostane možnosť formátovania obsahu, ktorý účastníci pridajú do
systému ako riešenie zadania. Na stránke riešení tímov bude zneprístupnený vstup pre iných participantov ligy až do konca deadlinu.

2.3 Úlohou state je definovať používateľské role. Systém počíta s hlavnými používateľmi, a teda z tímov, rozhodcami, adminom,
neparticipujúcim užívateľom. 

Tím
Tím, teda aktívne participujúci užívateľ, sa musí registrovať do systému, aby dostal povolenie súťažiť. Tím je zložený zo študentov vo
veku 10-16 rokov. 

Rozhodca
Rozhodca je registrovaný a vyberaný administrátorom. Jeho úlohou je vyhodnocovatie riešenia zadaní. Je oboznámený s pravidlami súťaže a
na ich základe spravodlivo rozhoduje. 

Administrátor
Úlohu administrátora je spravovať systém, rozhodovať o aktívnych účastníkoch, zadávať úlohy a reagovať na komentáre od rozhodcov. 

Neparticipujúci užívteľ
Je to ktorýkoľvek návštevník stránky, ktorý sa aktívne nezapája do robotickej ligy. 

2.4 Je nevyhnutné spomenúť, že projekt sa snaží vylepšiť už existujúci systému, čím je práca obmedzujúca. Za obmedzenie sa môže
považovať integrovanie systému do portálu www.fll.sk. 

2.5 Projekt závisí od spolupráce so študentom, ktorý si ako bakalársku tému zvolil prerobenie webu fll.sk. 
Závislosti môžu vzniknúť pri prerábaní galérie v iFrame, ak to nebude technologicky možné treba nahradiť iFrame. 
V prípade nahradenia iFrame treba znova prejsť požiadavky priamo závislé na iFrame ako sú úprava menu a prewiev zadania.
Spustenie projektu si vyžaduje webový prehliadač. Porozumenie stránke vyžaduje znalosť anglického alebo slovenského jazyka.

